# Hybride werken

De meeste collega's werken hybride. Dat betekent dat je zowel op kantoor als thuis werkt. 

Het Rijk heeft ook een visie op hybride werken. Deze visie is te vinden op de website van
[Wat Werkt Voor Ons Rijk](https://watwerktvooronsrijk.nl/onze-visie-voor-2027/).

Omdat je op verschillende locaties werkt en mogelijk ook vanuit openbare ruimtes, is het belangrijk dat je nadenkt over
welke voorzieningen je moet treffen om veilig en verantwoord te kunnen werken. Denk hierbij aan het niet gebruiken van
openbare wifi-netwerken. Je kunt bijvoorbeeld altijd je werktelefoon gebruiken om een hotspot te maken. Of je gebruikt
[GovVPN](https://govroam.nl/govroam-diensten/govvpn/) voor het opzetten van een een beveiligde verbinding.

Hou er ook rekening mee dat iemand over je schouder mee kan kijken. En schaf hiervoor via SSC-ICT een privacyscherm aan.

## Locaties

### Turfmarkt

> Ministerie van Binnenlandse Zaken en Koninkrijksrelaties
> Turfmarkt 147
> 2511 DP Den Haag

De Turfmarkt is de locatie waar ministerie van BZK zijn thuisbasis heeft. Met je Rijkspas heb je toegang tot het gebouw en BZK bevindt zich in de zuidtoren. Het is een
gezamenlijk gebouw van verschillende organisaties binnen het Rijk. Bureau architectuur zit op de 24 verdieping vlabij het koffieapparaat. 

De vergaderruimtes op Beatrixpark zijn te reserveren via [Workspace Management Systeem](https://go.cobundu.com/new-reservation).
Een werkplek reserveren is niet verplicht, maar wel mogelijk. Een werkplek op de Turfmarkt reserveer je ook via
[Workspace Management Systeem](https://reservations.beyondeyes.com/).

### Digilab (Dev.loer)

> Dev.loer / Digilab  
> Gebouw Trindeborch, 5e verdieping
> Catharijnesingel 55  
> 3511 GD Utrecht

[Digilab](https://digilab.overheid.nl/) is een broedplaats voor technische innovaties, bedoeld voor projecten die voor
of met de overheid werken. Zij hebben ook de Dev.loer. Dev.loer biedt jou een flexwerkplek met koffie, wifi en
breedbeeldschermen waar je samen kunt werken.

Wil je daar een dag werken, vraag dan een van je collega's voor toegang tot het deurkanaal op het Digilab team op
Mattermost. Ook kun je via het Digilab team op Mattermost een werkplek of vergaderruimte reserveren via de reservation
bot.

Praktische zaken:

- Code deur beneden staat in de beschrijving het [deur kanaal](https://digilab.overheid.nl/chat/digilab/channels/deur)
- Deur boven openen doe je door een verzoek aan de `Door Lock Bot` (zie
  [deur kanaal](https://digilab.overheid.nl/chat/digilab/channels/deur)). Hiermee open je de deur aan de linkerkant. De
  deur die bij de liften zit.
- Vergaderruimte of werkplek reserveren gaat via de `reservation bot` (zie
  [reserveringen kanaal](https://digilab.overheid.nl/chat/digilab/channels/reserveringen))

### Rijkshub

Rijkshubs, officieel bekend als Rijksontmoetingspleinen, zijn (delen van) rijkskantoren waar alle rijksambtenaren welkom
zijn. Deze plekken bieden voorzieningen als individuele werkplekken, projectruimtes voor brainstormsessies en
comfortabele aanlandplekken voor flitsbezoeken.

Voor een overzicht van locaties neem je een kijkje op de pagina
[Rijksontmoetingspleinen](https://watwerktvooronsrijk.nl/rijksontmoetingsplein/).

Reserveren kan via het [Workspace Management Systeem](https://go.cobundu.com/).

## Thuiswerkplek

Een goede thuiswerkplek is belangrijk en opgenomen in je arbeidsvoorwaarden. Dit omvat bijvoorbeeld een
vergoeding voor thuiswerken, arbovoorzieningen voor de thuiswerkplek en een vergoeding voor meubilering en stoffering.
Via het [Rijksportaal (Hybride werken bij het Rijk)](https://rijksportaal.overheid-i.nl/onderwerpen/kaders/hybride-werken)
vind je meer informatie over de thuiswerkplek en de mogelijkheden om je thuiswerkplek in te richten.