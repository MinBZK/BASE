# Feedback

## Waarom een pagina over feedback?

Feedback is een cadeautje, maar binnen overheden is de feedback cultuur niet altijd vanzelfsprekend. Als team willen we graag op een open manier feedback aan elkaar geven, niet alleen wanneer iets beter had gekund, maar juist ook wanneer het goed gaat. Zo houden we elkaar gemotiveerd en scherp.

## Een cliché methode: de 4G's van feedback

Wanneer je feedback op de juiste manier aan iemand wil geven is het goed om de 4G's in het achterhoofd te houden:

- Gedrag (je observatie van het gedrag van de ander)
- Gevoel (het gevoel dat dit gedrag bij jou oproept)
- Gevolg (het effect dat dit gedrag heeft op de omgeving)
- Gewenst gedrag (het gedrag dat je liever zou zien bij de ander)

Het kan wat houterig overkomen, maar voorkomt dat je feedback op een verkeerde manier geeft en dat deze op de verkeerde manier wordt ontvangen. Wanneer je vaker feedback geeft aan elkaar leer je kennen wat de juiste manier is die bij jou en de ander past.

Een ander belangrijk punt is dat we fysiek **niet per mail, chat, of app** geven, maar het liefst in persoon of per telefoon. Het geschreven woord kan onbedoeld op andere manieren geïnterpreteerd worden.

## Waarover geef je feedback?

We geven feedback over **situaties**. Dat betekent dat we niks algemeen maken over een persoon, zoals: _"jij doet altijd ..."_ of _"jij bent zo..."_. Bij positieve feedback mag je uiteraard wel generaliseren ;)

## Wanneer geef je feedback?

Feedback kan je het beste kort op een situatie geven. Lang met feedback blijven zitten helpt niet en kan frustratie opwekken die het samenwerken beïnvloedt, ook kan het zo zijn dat de ander zich nog niet bewust is. We spreken daarom af dat we feedback **binnen een week** geven.

Het is belangrijk om de andere, wanneer je feedback wil geven, te **vragen of ze op dat moment open staan voor feedback**. Wie weet komt het niet goed uit of is de persoon niet in de juiste gemoedstoestand om de feedback goed te verwerken.

## Hoe reageer je op feedback?

In een omgeving waar je niet gewend bent feedback aan elkaar te geven kan het vreemd of heftig zijn om feedback te geven. De andere heeft (als het goed is) goede bedoelingen met de feedback en hecht waarde aan de samenwerking en probeert deze zo te versterken.

Mocht je merken dat feedback je meer raakt, reageer dan misschien niet meteen op basis van emotie, maar "absorbeer" het dan even en weet dat je er later op terug zou kunnen komen om misschien wat verdiepende vragen te kunnen stellen. Dit alles onder de voorwaarde dat de gever van de feedback zich aan de baselines voor feedback houdt.

## Kom je er niet uit?

_To be discussed!_
